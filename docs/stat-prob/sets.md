---
jupytext:
  formats: md:myst,ipynb
  text_representation:
    extension: .md
    format_name: myst
    format_version: 0.13
    jupytext_version: 1.14.0
kernelspec:
  display_name: Python 3.9.12 ('ai')
  language: python
  name: python3
---


(sec:set-theory)=
# Στοιχεία Θεωρίας Συνόλων

Ένα _σύνολο_ (set) είναι μία οποιαδήποτε συλλογή αντικειμένων (objects) που ονομάζονται στοιχεία (elements) ή σημεία (points).
Για παράδειγμα, τα {math}`A=\{-1, 1\}`, $B=\{3, 5, 9\}$, $\mathbb{Z}=\{\ldots, -1, 0, 1, 2, \ldots\}$ (ακέραιοι), $\mathbb{R}$ (πραγματικοί αριθμοί), {math}`E = \{A, B, 5, \{5\}, \mathbb{R}\} ` κ.λπ. είναι όλα σύνολα.

Η μεγαλύτερη δυνατή συλλογή στοιχείων που μπορεί να υπάρχει στο αντικείμενο που εξετάζουμε, δηλαδή το μεγαλύτερο σύνολο, λέγεται _χώρος_ (space) ή _διάστημα_ (universe) ή _παγκόσμιο σύνολο_ (universal set).

```{admonition} Σημείωση
:class: info

Στη θεωρία πιθανοτήτων που μας ενδιαφέρει, το σύνολο αυτό λέγεται *δειγματικός χώρος* (sample space).
Στη συνέχεια των σημειώσεων όταν αναφερόμαστε στο δειγματικό χώρο, θα γράφουμε "δ.χ." για συντομία.
```

Αν τα στοιχεία ενός συνόλου $A$, ειναι $n$ στο πλήθος (όπου $n$ ένας φυσικός αριθμός), τότε λέμε ότι το $A$ είναι _πεπερασμένο_ και ότι έχει _πληθικότητα_ $n$.

Αν ένα σύνολο έχει μόνο ένα στοιχείο, λέγεται _στοιχειώδες σύνολο_, π.χ. $Α = \{α\}$

Συνδυαστική:

- https://www.mathsisfun.com/combinatorics/combinations-permutations.html
- http://ebooks.edu.gr/ebooks/v/html/8547/4704/Mathimatika-kai-Stoicheia-Statistikis_G-EPAL_html-apli/index3_3.html




## Άλγεβρα συνόλων

Οι βασικοί συμβολισμοί και έννοιες που χρησιμοποιούνται στην άλγεβρα των συνόλων, φαίνονται στη συνέχεια.




### Συμβολισμοί - Έννοιες

Ένα σύνολο συνήθως συμβολίζεται με ένα κεφαλαίο γράμμα του ελληνικού ή λατινικού αλφάβητου.
Στη συνέχεια των σημειώσεων θα συμβολίζουμε τα σύνολα με μαθηματική διατύπωση (δηλαδή πλάγια μορφή - italics) και κεφαλαία λατινικά γράμματα.

Συνήθως τα στοιχεία ενός συνόλου είναι ομοειδή.
Αυτό όμως δεν είναι κανόνας.
Για παράδειγμα το σύνολο $Α = \{2, 4, \text{max}, \text{min}, \text{αγόρι},\text{κορίτσι}, \frac{3}{7}\}$ είναι και πάλι σύνολο.

Αν το σύνολο έχει λίγα σχετικά στοιχεία αυτά αναγράφονται μέσα σε άγκιστρα όπως για παράδειγμα {math}`A=\{\text{ναι}, \text{όχι}, \text{ίσως}\}` και $B=\{3, 5, 9, 128\}$.

Πολλές φορές χρησιμοποιούμε παρόμοιο συμβολισμό και για σύνολα που έχουν πολλά ή άπειρα στοιχεία, γράφοντας μερικά μόνο από αυτά και αποσιωπώντας τα υπόλοιπα, αρκεί να είναι σαφές ποια είναι αυτά που παραλείπονται.
Παράδειγμα το $\mathbb{Z}=\{\ldots, -1, 0, 1, 2, \ldots\}$

Αν τα στοιχεία ενός συνόλου είναι πολλά σε αριθμό και δεν μπορούμε να τα παραστήσουμε με τον παραπάνω τρόπο, προσπαθούμε να χρησιμοποιήσουμε ένα συμβολικό τρόπο εκμεταλλευόμενοι κάποια ιδιότητα.
Η γενική μορφή είναι $Α = \{x \in \Omega \mid x\ \text{έχει την ιδιότητα}\ Ι\}$ η οποία διαβάζεται σαν: "τα στοιχεία $x$ τα οποία ανήκουν στο $\Omega$ για τα οποία ισχύει ότι έχουν την ιδιότητα $I$".
Αυτός ο τρόπος συμβολισμού λέγεται _παράσταση συνόλου με περιγραφή των στοιχείων του_.
Ένα τέτοιο παράδειγμα είναι το: $Α = \{x \in \mathbb{R} \mid x \gt 0\}$ το οποίο διαβάζεται "όλα τα $x$ που ανήκουν στους πραγματικούς αριθμούς, τα οποία είναι θετικά" ή απλά "όλοι οι θετικοί πραγματικοί αριθμοί"



(sec:set-cardinality)=
### Πληθικότητα

Η πληθικότητα[^cardinality] (ή πληθάριθμος, cardinality) ενός συνόλου $Α$, δηλαδή το πλήθος των στοιχείων του, συμβολίζεται $|Α|$ ή $\#Α$.
Για παράδειγμα, αν $Α = \{2, 45, \text{blue}, \text{apple}, \frac{7}{31}\}$ τότε $|Α| = 5$

[^cardinality]: Στα Μαθηματικά η πληθικότητα ή πληθάριθμος ή πληθικός αριθμός ενός συνόλου, είναι ένα μέτρο του "αριθμού των στοιχείων" του.
Για ένα πεπερασμένο σύνολο, ο πληθάριθμος είναι ίσος με το πλήθος των στοιχείων του, επομένως είναι ένας φυσικός αριθμός.


### Υποσύνολα

Ένα σύνολο $A$ λέμε ότι είναι _υποσύνολο_ (subset) ενός άλλου συνόλου $B$ (και τότε γράφουμε $A \subseteq B$) όταν κάθε στοιχείο του $A$ είναι και στοιχείο του $B$.
Η περίπτωση αυτή εμπεριέχει και την περίπτωση τα δύο σύνολα να είναι _ίσα_.

Απόρροια αυτού είναι ότι κάθε σύνολο είναι υποσύνολο του εαυτού του δηλαδή $A \subseteq Α$.

Ένα σύνολο $A$ λέμε ότι είναι _γνήσιο υποσύνολο_ (proper subset) του $Β$ (και γράφουμε $A \subset B$) αν κάθε στοιχείο του $Α$ είναι και στοιχείο του $Β$ αλλά και τουλάχιστο ένα στοιχείο του $Β$ δεν ανήκει στο $Α$.
Η περίπτωση αυτή αποκλείει την ισότητα.

Αν για τρία σύνολα $Α$, $Β$ και $Γ$ ισχύει ότι $Α \subseteq B$ και $Β \subseteq Γ$ τότε $Α \subseteq Γ$.





### Δυναμοσύνολο

Το σύνολο με στοιχεία όλα τα υποσύνολα ενός συνόλου $S$ λέγεται *δυναμοσύνολο* (power set) του $S$ και συμβολίζεται $\mathbb{P}(S)$.
Τυπικά είναι: $\mathbb{P}(S) = \{A \mid A \subseteq S\}$

Αν η πληθικότητα του $S$ είναι $n$ η πληθικότητα του δυναμοσυνόλου του είναι $2^n$.



### Στοιχειώδη σύνολα

Ένα σύνολο που αποτελείται από ένα μόνο στοιχείο, λέγεται *στοιχειώδες* ή *μοναδιαίο* σύνολο.
Για παράδειγμα το $Α = \{\alpha_1\}$ είναι ένα στοιχειώδες σύνολο.




### Ισοδύναμα ή Ίσα σύνολα

Δύο σύνολα $Α$ και $Β$ λέμε ότι είναι _ισοδύναμα_ (equivalent) ή _ίσα_ (equal) όταν το ένα είναι υποσύνολο του άλλου δηλαδή αν $A \subseteq B$ **και** $Β \subseteq Α$.
Πρακτικά αυτό σημαίνει ότι έχουν τα ίδια στοιχεία.




### Κενό σύνολο

Το σύνολο που δεν έχει κανένα στοιχείο, λέγεται _κενό σύνολο_ (empty set) και συμβολίζεται $\emptyset$.
Το κενό σύνολο είναι υποσύνολο κάθε συνόλου.

```{admonition} Προσοχή
:class: attention

Οι συμβολισμοί $\emptyset$, $\{0\}$ και $0$ **δε** σημαίνουν το ίδιο πράγμα!
Ο πρώτος σημαίνει το κενό σύνολο, ο δεύτερος το μοναδιαίο σύνολο με στοιχείο το $0$ και ο τρίτος απλά τον αριθμό $0$ (όχι σύνολο).
```

### Ξένα ή Αμοιβαία Αποκλειόμενα σύνολα

(η έννοια αυτή προϋποθέτει τη γνώση της πράξης της τομής παρακάτω)

Δύο σύνολα $Α$ και $Β$ λέγονται _ξένα_ μεταξύ τους ή _αμοιβαία αποκλειόμενα_ όταν η τομή τους είναι το κενό σύνολο, δηλαδή $Α \cap B = \emptyset$.
Γενικότερα, τα υποσύνολα $A_1, A_2, \ldots$ είναι αμοιβαία αποκλειόμενα αν $A_i \cap A_j = \emptyset, \forall i \neq j$




## Πράξεις συνόλων

Ας υποθέσουμε ότι τα σύνολα $Α$ και $Β$ είναι υποσύνολα του χώρου $\Omega$.
Ο χώρος $\Omega$ θα μπορούσε να είναι οποιοσδήποτε χώρος (π.χ. το σύνολο των πραγματικών αριθμών, το σύνολο των ανθρώπων της Γης, το σύνολο των άστρων του Γαλαξία μας κ.λπ.), δεν έχει σημασία.

```{admonition} Σημείωση
Εδώ η επιλογή του γράμματος $\Omega$ έγινε σκόπιμα αλλά αυτό δεν έχει και σημασία, θα μπορούσε να είναι οποιοδήποτε γράμμα.
Όπως θα δούμε όμως στη συνέχεια, με $\Omega$ συμβολίζεται ο δ.χ. όλων των ενδεχομένων ενός πειράματος τύχης.
```

Οι 4 βασικές πράξεις που μπορούμε να εφαρμόσουμε σε σύνολα περιγράφονται στη συνέχεια.

Τομή
: των $Α$ και $Β$ (συμβολίζεται {math}`A \cap B`) είναι ένα άλλο σύνολο που αποτελείται μόνο από τα _κοινά_ στοιχεία των $A$ και $B$.
Αυτό φαίνεται γραφικά στην {numref}`Εικ. %s <img:set-intersection>`

```{figure} img/intersection.jpg
:align: center
:name: img:set-intersection

Τομή των συνόλων $Α$ και $Β$
```

Ένωση
: των $Α$ και $Β$ (συμβολίζεται {math}`A \cup B`) είναι ένα νέο σύνολο με στοιχεία, όλα τα στοιχεία του $A$ **ή** του $B$ **ή** και των δύο, όπως φαίνεται και στην {numref}`Εικ. %s <img:set-union>`.

```{figure} img/union.jpg
:align: center
:name: img:set-union

Ένωση των συνόλων $Α$ και $Β$
```

Συμπλήρωμα
: του $A$ είναι το σύνολο $A'$ (ή $A^c$ ή $\bar{A}$), υποσύνολο του $\Omega$, τα στοιχεία του οποίου είναι όλα τα στοιχεία του $\Omega$ που δεν ανήκουν στο $A$.
Αυτό φαίνεται στην {numref}`Εικ. %s <img:set-complement>`.

```{figure} img/complement.jpg
:align: center
:name: img:set-complement

Συμπλήρωμα του συνόλου Α
```

Διαφορά
: του συνόλου $Β$ από το σύνολο $Α$ (συμβολίζεται {math}`A - B`), είναι το σύνολο εκείνο που περιλαμβάνει όλα τα στοιχεία του $A$ εκτός από τα κοινά ίσως στοιχεία του με το $Β$.
Η πράξη αυτή απεικονίζεται στην {numref}`Εικ. %s <img:set-difference>`

```{figure} img/difference.jpg
:align: center
:name: img:set-difference

Διαφορά του συνόλου Β από το σύνολο Α
```

Μπορεί εύκολα να αποδειχθεί ότι $Α - Β = Α \cap B'$.




(sec:cartesian-product)=
## Καρτεσιανό γινόμενο

Στη μέχρι τώρα ανάλυση για τα σύνολα, δεν αναφερθήκαμε στο θέμα της σειράς με την οποία αυτά εντάσσονται στο σύνολο.
Η σειρά δεν έχει σημασία για να θεωρηθούν στοιχεία του συνόλου, εκτός από μία πολύ ειδική περίπτωση, αυτή του *καρτεσιανού γινομένου* (cartesian product)

Η ιδιαιτερότητα του καρτεσιανού γινομένου έγκειται στο ότι πρόκειται για μία ειδική πράξη συνόλων που παράγει ένα νέο σύνολο με ιδιαίτερα σημαντικές ιδιότητες.
Σημαντικό χαρακτηριστικό αυτού του συνόλου είναι ότι τα στοιχεία του έχουν *διάταξη* δηλαδή συγκεκριμένη σειρά ή αλλιώς, είναι *διατεταγμένα*.

Έστω ότι έχουμε δύο σύνολα $A$ και $B$.
Έστω ότι από αυτά σχηματίζουμε *διατεταγμένα ζεύγη* (ordered pairs) όπου το πρώτο στη σειρά στοιχείο του ζεύγους είναι στοιχείο του $Α$ και το δεύτερο στοιχείο του ζεύγους είναι στοιχείο του $Β$ δηλαδή ζεύγη της μορφής $(a, b)$.
Το καρτεσιανό γινόμενο των $A$ και $B$, που γράφεται σαν $A \times B$, είναι το σύνολο που αποτελείται από όλα αυτά τα ζεύγη.
Με μαθηματικό συμβολισμό, το σύνολο αυτό είναι:

```{math}
:name: cartesian-product

A \times B = \{(a,b) \mid a \in A \land b \in B\}
```

Πολλές φορές το καρτεσιανό γινόμενο αναπαρίσταται σαν τον πολλαπλασιασμό δύο πινάκων: ενός διανύσματος-στηλης $Α$ και ενός διανύσματος-γραμμής $Β$.
Το $Α$ περιέχει τις γραμμές του πίνακα και το $Β$ τις στήλες:

```{math}
:label: matrix-cartesian-product

\begin{bmatrix}
  a_1    \\
  a_2    \\
  \vdots \\
  a_n
\end{bmatrix}
\times
\begin{bmatrix}
b_1 & b_2 & \cdots & b_m
\end{bmatrix}
=
\begin{bmatrix}
a_1 \cdot b_1 & a_1 \cdot b_2 & \ldots & a_1 \cdot b_m \\
a_2 \cdot b_1 & a_2 \cdot b_2 & \ldots & a_2 \cdot b_m \\
\vdots        &               &        &               \\
a_n \cdot b_1 & a_n \cdot b_2 & \ldots & a_n \cdot b_m
\end{bmatrix}
```

Ο πίνακας διαστάσεων $\nu \times \mu$ της σχέσης {eq}`matrix-cartesian-product`, είναι η γενική μορφή του καρτεσιανού γινομένου του συνόλου $Α$ (ή πίνακα $Α$ με {math}`|A| = n`) και του συνόλου $Β$ (ή πίνακα $Β$ με {math}`|B| = m`), όπου $\nu, \mu \in \mathbb{N}$.
Το κάθε ένα από τα στοιχεία αυτού του πίνακα (ή κελιά) είναι ένα διατεταγμένο ζεύγος της μορφής $(\text{row}_i, \text{column}_j)$ με $i \in \{1,2,\ldots, n\} \land j \in \{1,2,\ldots, m\}$.
Αν αυτός ο ορισμός θυμίζει κάτι είναι γιατί με παρόμοιο τρόπο ορίζεται το *καρτεσιανό επίπεδο*.

```{admonition} *Καρτεσιανό Επίπεδο*
Στην πραγματικότητα το καρτεσιανό γινόμενο προέκυψε από την προσπάθεια του Γάλλου μαθηματικού [René Descartes](https://en.wikipedia.org/wiki/Ren%C3%A9_Descartes) να αναπαραστήσει με μαθηματικό τρόπο, γεωμετρικά[^analytic-geometry] σχήματα.
Στην προσπάθειά του αυτή ο *Καρτέσιος* (όπως είναι γνωστός στα ελληνικά) αντιστοίχησε σε κάθε σημείο ενός γεωμετρικού επιπέδου, ένα ζεύγος πραγματικών αριθμών, που τα ονόμασε *συντεταγμένες* του σημείου.
Τα ζεύγη αυτά είναι πλέον σήμερα γνωστά σαν $(x, y)$ και ονομάζονται συντεταγμένες ή καρτεσιανές συντεταγμένες ενός σημείου.

[^analytic-geometry]: Η προσπάθεια αυτή του Descartes και τα αποτελέσματά της, αποτέλεσαν τη βάση για το σχηματισμό και την ανάπτυξη του μαθηματικού κλάδου της [*Αναλυτικής Γεωμετρίας*](https://en.wikipedia.org/wiki/Analytic_geometry)

Το σύνολο όλων αυτών των ζευγών είναι το καρτεσιανό γινόμενο $\mathbb{R}\times\mathbb{R}$, δηλαδή το επίπεδο των πραγματικών αριθμών (*πραγματικό επίπεδο*, real plane)
```

What happens if either A or B is ∅? Suppose A = {a,b}. What is A × ∅?
Here are some examples of Cartesian products:
Let K = {a,b,c} and L = {1,2}, then
K × L = {<a,1>,<a,2>,<b,1>,<b,2>,<c,1>,<c,2>}
L × K = {<1,a>,<2,a>,<1,b>,<2,b>,<1,c>,<2,c>}
L × L = {<1,1>,<1,2>,<2,1>,<2,2>}
An aside on cardinality, and why Cartesian products are called products (the “Cartesian”
part comes from the name of René Descartes, their inventor). Look at the cardinalities of
the sets above, and see if you can figure out in general what the cardinality of the set A × B
will be, given the cardinalities of sets A and B.
What about ordered triples? The definition of ordered pairs can be extended to ordered
triples and in general to ordered n-tuples for any natural n. For example, ordered triples are
usually defined as:
<a,b,c> =def <<a,b>,c>
And for three sets A, B and C the Cartesian product can be defined as
A × B × C =def ((A × B) × C)
In the case when A = B = C = … a special notation is used: A × A = A2
, A × A × A = A3
,
etc. And we put A1
 =def A. (This notation mimics the notation used for multiplication and
exponents. It can, because the parallels hold quite uniformly.)




## Ιδιότητες συνόλων

Οι βασικές ιδιότητες των συνόλων είναι:

Αντιμεταθετική ιδιότητα
: - ένωση: {math}`A \cup B = B \cup A`
  - τομή: {math}`A \cap B = B \cap A`

Προσεταιριστική ιδιότητα
: - ένωση: {math}`A \cup (B \cup C) = (A \cup B) \cup C`
  - τομή: {math}`A \cap (B \cap C) = (A \cap B) \cap C`

Επιμεριστική ιδιότητα
: - ένωση επιμεριστική ως προς την τομή: {math}`A \cup (B \cap C) = (A \cup B) \cap (A \cup C)`
  - τομή επιμεριστική ως προς την ένωση: {math}`A \cap (B \cup C) = (A \cap B) \cup (A \cap C)`

Ενέλιξη
: $(A^c)^c = A$

Νόμοι De Morgan
: - $(A \cup B)^c = A^c \cap B^c$
  - $(A \cap B)^c = A^c \cup B^c$

Νόμοι του ταυτοδύναμου
: - $A \cup A = A$
  - $A \cap A = A$

Ταυτοτικοί νόμοι
: - $A \cup \emptyset = A$
  - $A \cap \Omega = A$

Νόμοι του Συμπληρώματος
: - $A \cup A^c = \Omega$
  - $A \cap A^c = \emptyset$

Νόμοι Επικράτησης (ή Κυριαρχίας)
: - $A \cup \Omega = \Omega$
  - $A \cap \emptyset = \emptyset$

Νόμοι της απορρόφησης
: - $A \cup (A \cap B) = A$
  - $A \cap (A \cup B) = A$
