# Τεχνητή Νοημοσύνη

Ο όρος "Τεχνητή Νοημοσύνη" (Artificial Intelligence -- AI) είναι μία, σχετικά μεγάλης έκτασης έννοια, ανάλογα με το ποιος και πως τη χρησιμοποιεί.

Για κάποιους η AI είναι συνώνυμο με την κάθε μορφή της έννοιας "ευφυία" που παρουσιάζει μία μη ζωντανή οντότητα.
Το αν αυτή η μορφή ευφυίας δεν παράγεται από μηχανισμούς παρόμοιους με αυτούς στους οποίους βασίζεται η ανθρώπινη ευφυία, δεν είναι τόσο σημαντικό.
Για άλλους η AI είναι υπόθεση μίμησης της ανθρώπινης ευφυίας.

Όλοι θα συμφωνήσουμε όμως ότι για να μελετήσουμε την AI είναι χρήσιμο να καταλάβουμε πρώτα πώς οι άνθρωποι επιτυγχάνουν έξυπνη συμπεριφορά.
Δηλαδή, πρέπει να κατανοήσουμε τι συνιστά μία ευφυή δραστηριότητα, υπό το πρίσμα της πνευματικής, επιστημονικής, ψυχολογικής και τεχνικής έννοιας.
Αυτό δεν είναι πάντα εύκολο.
Για την ακρίβεια, είναι μία πολύ δύσκολη και με αβέβαια αποτελέσματα προσπάθεια εξερεύνησης, αφού στις περισσότερες περιπτώσεις η έξυπνη και ευφυής συμπεριφορά, τις επιδόσεις μας, δεν προέρχεται από συνεχή και συνειδητή ανάλυση καταστάσεων αλλά από τα υποσυνείδητα επίπεδα του μυαλού.

```{note}
Αν υποθέσουμε, για παράδειγμα, τη δημιουργία ενός ανδροειδούς που να είναι ικανό να περπατά σαν άνθρωπος, τότε πρέπει πρώτα να κατανοήσουμε πλήρως τη διαδικασία της ανθρώπινης βάδισης.
Αν προσπαθήσουμε να περιγράψουμε το φαινόμενο αυτό της βάδισης δε θα καταλήξουμε σε απτά και εκμεταλλεύσιμα αποτελέσματα καθώς οι άνθρωποι δεν επιτυγχάνουν τη βάδιση δηλώνοντας και εφαρμόζοντας συνεχώς ένα προδιαγεγραμμένο σύνολο κανόνων, οι οποίοι εξηγούν πώς γίνεται η βάδιση.
Οι άνθρωποι βαδίζουν "ασυνείδητα", με τρόπους και κανόνες που είναι τυπωμένοι στο υποσυνείδητό μας και που πολύ δύσκολα μπορούμε να ανασύρουμε.

Αυτό είναι κάτι γενικότερο.
Όσο περισσότεροι ειδικοί καλούνται να εξηγήσουν πώς επιτυγχάνουν το επίπεδο απόδοσής τους σε οποιονδήποτε κλάδο ή προσπάθεια, τόσο περισσότερο είναι πιθανό να μην το καταφέρουν.
Για παράδειγμα, όταν ζητήθηκε από Ισραηλινούς πιλότους μαχητικών να εξηγήσουν την ικανότητά τους στο πέταγμα, η απόδοσή τους στην πραγματικότητα μειώθηκε.
```

Επανερχόμενοι λοιπόν στο ερώτημα, "τι είναι η AI;" μπορούμε να πούμε απλά ότι είναι ένας τρόπος να κάνουμε τις μηχανές να σκέφτονται και να συμπεριφέρονται έξυπνα.

Τέτοιες μηχανές όμως ελέγχονται από λογισμικό και, επομένως, η AI έχει μεγάλη σχέση με έξυπνα προγράμματα λογισμικού που ελέγχουν αυτές τις μηχανές.
Είναι η επιστήμη πάνω στη θεωρία και τις μεθοδολογίες που καθιστούν τις μηχανές ικανές να κατανοήσουν τον κόσμο και, κατά συνέπεια, να αντιδράσουν σε καταστάσεις με τον ίδιο τρόπο που κάνουν οι άνθρωποι.

Η AI έχει επίσης πολύ στενή σχέση με τη μελέτη του ανθρώπινου εγκεφάλου,
Είναι κοινή πεποίθηση ότι η τεχνητή νοημοσύνη μπορεί να επιτευχθεί αν κατανοήσουμε πως λειτουργεί ο ανθρώπινος εγκέφαλος.
Από εκεί και πέρα μία μηχανή που μιμείται τον τρόπο που ένας άνθρωπος σκέφτεται, μαθαίνει και παίρνει αποφάσεις, λέμε ότι έχει αναπτύξει τεχνητή νοημοσύνη.

```{tableofcontents}
```
